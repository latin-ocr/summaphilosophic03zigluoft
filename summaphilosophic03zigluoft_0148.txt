138 JUS NATURAE. Lm. Ι. cu. 11. 1>ss OFF. HOM. ERGA DEUH

debitum amorem : ad quae omnia ordinatur religio. Ergo
homo essentialiter obstringitur religione erga Deum. —
Hanc nostram ratiocinationem breviter complexus est S.
Thomas his vere aureis verbis ε α Ipse enim (Deus) est cui
principaliter alligari debemus tanquam indeficienti princi-
pio, ad quem etiam nostra electio assidue dirigi debet, sicut
in ultimum finem. › — 11-11‚ Qu. LXXXI, Artic. 1.

111. Corollarium. Igitur multipliciter homo officiis religio-
nis deesse potest : 1ο Dei naturam non ea qua par est reve-
rentia et veritate tractando, ut contingit in perjitrio, blas-
phemia, hoeresi,· — 2⁰ negando Deo honorem, seu cultum ei
debitum, et est impietas; — 3Ο Deo honorem tribuendo sed
modo indebito et Deo indigno, et est superstitio; - 4⁰ aliis
rebus tribuendo cultum soli Deo debitum, et est idolatria.
— Quae duo ultima generico etiam vocabulo superstitionis
vulgo comprehenduntur. — 11-11‚ Qu. XC11,Artic. 11.

IV. Officia religionis praecipua sunt et fundamentum om
nium officiorum. Ilaec propositio est corollarium praeceden-
tium. Etenim officia religionis emergunt ex ipsa essentia ho-
minis et ex ipsa essentia Dei, ut probavimus n. 11. Ergo prae-
cipua sunt. — Insuper remoto per hypothesim Deo, perit eo
ipso ratio cujuslibet officii (30, ΙΙΙ). Ergo religio, quae impor-
tat ordinem ad Deum, ut dictum est n. 1, est fundamentum
omnium officiorum. Audiatur S. Thomas qui ex ratione sinis,
ad quem ordinantur virtutes, insert religionem praeeminere
inter alias morales virtutes, et consequenter officia religionis
esse praecipua inter alia omnia nostra officia : α Ea quae sunt
ad finem, sortiuntur bonitatem ex ordine in finem3 et ideo,
quanto sunt fini propinquiora tanto sunt meliora. Virtutes
autem morales, ut supra habitum cst (Artic. prtem), sunt
cirea ea, quae ordinantur in Deum, sicut in finem. Religio
autem magis de propinquo accedit ad Deum, quam aliae
virtutes morales, inquantum operatur ea, quae directe et im-
mediate ordinantur in honorem divinum. Et ideo religio
praeeminet inter alias virtutes morales. ν - 11-11, Qu LXXXI.
Artic. Vl.

V. Corollaria. — Corollarium primum. Igitur atheismus
sive speculativuS, sive practicus est loyica destructio totius
moralitatis. Dico loyiea; nam si qui sint athei qui honestatis
apparentiam affectent, vel etiam aliquibus virtutibus ornati
videantur, non ad eorum principia erronea id referendum
est, sed ad vim rationalis naturae, quae libertatis humanae

