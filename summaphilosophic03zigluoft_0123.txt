aar. ιν. nr: LEGE rosrnu 113

Lutherus specialem Dei revelationem sibi vindicabat, tamen
catholicam Ecclesiam subvertere, et Evangelii puritatem
foedare, et ipsius pudoris praecepta scriptis et exemplo concul-
care molitus est, ut omnes norunt. ·— Circa vero autoritatem
divinam Ecclesiae catholicae, dubia rationabilia oriri nequeunt
illis qui sincero corde veritatem quaerunt: sunt enim innu-
mera motiva credibilitatis, quae homini ratione recte utenti
suadent Ecclesiae divinitatem, neque in exercitio auctoritatis
sibi commissae ullum abusum Ecclesiae Catholicae in rebus
praesertim fidei et morum vera historia potest exprobrare.
Calumniis utique improborum hominum et ipsa subjicitur
sicut calumniis subjicitur veritas in mundo, sicut calumniis
subjectus fuit Christus; sed calumnia injustitia est. — Atque
per hoc responsum est alteri parti de criteri03 criterium
enim extrinsecum sunt motiva credibilitatis3 criterium in·
trinsecum est evidentia objectiva divinitatis Ecclesiae, nobis
manifestata per interius fidei lumen supernaturale a Deo
infusum, eo modo quo criterium intrinsecum veritatum na-
turalium est ipsa evidentia objectiva earumdem rerum nobis
manifesta per lumen naturale rationis (L. 65, V). Et de hac
objectione, quae arationalistis nobis opponitur, satis.

V11. Quaestio altera. Aliae quaestiones et quidem multae et
intricatissimae moventur circa legem humanam, quas pro
data occasione in discursu Operis solvemus. lmpraesentiarum
quaestio proponenda est et solvenda circa originem huma-
narum legum. Sed attende quod non quaeritur de ipsarum
origine in ordine ad principium legislativum: cum enim
humanae leges subaudiant societatem jam constitutam, etad
ipsam ordinentur, in comperto est principium legislativum
residere in principio ipso gubernante multitudinem socia-
lem. Ergo quaestio est de origine essentiali, hoc est de in-
trinseca legis natura 3 et propterea quaeritur utrum lex
humana derivetur a lege naturae. Cui quaestioni respondeo :

VIII. Lex humana derivatur a lege naturae non praecise ut
conclusio ex principiis, sed ut determinatio quaedam aliquo-
rum communium ipsius legis naturae. Ante probationem nota
diligenter duo ε 10 quod non negatur legem humanam posse
legitime praecspere, vel prohibere quae praecipiuntur vel pro-
hibentur ab ipsa lege naturae‚ ut homines qui aut ignorare
possunt aut parvipendere praecepta moraliarationis‚ docean-
. tur et talium praeceptorum observantiam curent metu saltem
poenarum sensibilium quae ab humana auctoritate infliguntur,

