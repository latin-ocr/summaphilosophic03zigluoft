ART. nr. nn Pornsnu: LEGISLATIVA <uvius moroan-ans 239

111. Status. Sicut homo ex corpore et anima essentialiter
coalescit, et tamen ex anima rationali, tanquam ex parte
nobiliori et principio specificativo, nominatur; ita Status
idem omnino est ac ipsa Societas, nempe compositum ex
multitudine et auctoritate, sed hanc tamen potius quam
illam designat, quia auctoritas est principium dirigens et
conferens unitatem et, ut ita dicam, specificationem multitu-
dini. Et in hoc sensu Status non est ens rationis, neque
quid abstractum, et multo minus factio quaedam, sed est
ipsa potentia socialis existens in individuis determinatis ad
procurandum bonum commune societatis ejusque unitatem
vel maxime conservandam et defendendam. Igitur Status
est Societas (sicut homo est compositum) per auctoritatem
conservanda et gubernanda3 ita ut, si abstrahamus a Statu,
seu ab auctoritate, corpus sociale est anarckieum et si abstra-
hamus a corpore sociali conservando et gubernando, Status
est potentia tyrannica et despotica - Si hoc nomen novum
Status hoc sensu intelligatur, revera significat aliquid3 si
secus, est pura abstractio in se, practice vero est arbitrium
Regentium multitudines.

lv. Quaestio prima. Declarata natura Status, prouti nempe
est potentia socialis practica, hoc est, exercita a Regentibus
multitudinem propter bonum ipsius multitudinis ; jam per
se est manifestum ad ipsum pertinere leges ferre : siquidem
nonnisi per leges potest multitudo diversa voluntatibus et
actionibus convenire in unitatem boni communis. Sed quae-
rimus utrum potentia legislativa Status limites habeat, vel
contra ita sit independens ut pene omnipotentia gaudeat.
Haec autem quaestio ab hac alia pendet quaestione : Utrum
nempe Reipublicae Status sit omnium J'urium origo et fons ‘t
Nam si talis est, J‘ure quodam pollet nullis circumscripto
limitibus; sed intra quosdam limites concludi necessario
debet, si ipse non sit origo et fons omnium jurium. Unde sit
conclusio :

V. Reipublicae Status non est omnium jurium origo et fons.
Haec propositio constat imprimis ex dictis contra Hobbesium,
qui ex lege civili omnem moralitatem humanorum actuum
derivari contendit (10, ΙΙ et V), cui propterea debetur theo-
ria recentior de omnipotentia Status. 1110 ergo nostro argu-
mento supposito, quod respicit intrinsecam actionum mora-
litatem, hoc alterum addimus quod tangit externam
multitudinis oeconomiam, circa quam praecipue exaggeratur

