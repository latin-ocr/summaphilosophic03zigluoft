aar. 1. ηε socinum mammosa m emens 28¹

Auricutus ramus
(01)

De societate religiosa in, genere.

Ι. Notio societatis religiosae. Hominem officiis religionis
arctissime adstringi late probavimus Artic. 32 et seqq. Porro
officia religionis et interna sunt, et externa (ibid.), quae homo
et recte cognoscere et pie adimplere debet. - Sicut ergo
societas civilis est hominum associatio, ut viribus unitis sibi
invicem opem ferentes, bona tum corporis tum animae saci-
lius et perfectius consequantur, quoe soli et extra societatem
obtinere non queunt (50, V11); ita societas religiosa est lio-
minum associatio ut mutuis auxiliis, facilius et perfectius
ea quae sunt religionis adimpleant. -— Haec est notio generica
societatis religiosae, quam quidem paulatim declarabimus
in hoc ipso articulo.

ΙΙ. Homo natura sua ad societatem religiosam ordinatur.
Etenim homo essentialiter adstringitur ad officia religionis
erga Deum adimplenda (quorum praecipuum est ut recte de
Deo sentiat), et consequenter adstringitur iis omnibus officiis
quae sunt de natura religionis tum interioris tum exterioris
(Artic. 32 et seqq.). Atqui homo ex seipso non potest neque
recte sentire de Deo (33, ΙΙΙ), neque adimplere quae pertinent
ad religionem tum interiorem tum exteriorem. Sicut ergo
necessitate sibi procurandi perfectionem naturalem homo ex
impulsu naturae societatem civilem init, ita et multo magis
a natura impellitur ad societatem religiosam, a qua habet
media ad satisfaciendum nobilioribus et difficilioribus officiis
suis religiosis. Nempe, aut negandum est hominem naturali·
ter ad religionem adstringi (quod probavimus absurdum et
impium), aut concedendum est ipsum esse natum ad socie-
tatem religiosam.

111. finis societatis religiosas est principaliter et immediate
interior hominis perfectio in ordine ad Deum. Haec propositio
potest haberi ut per se nota. Nam societatis religiosa} finis
principalis et immediatus non aliud esse potest nisi religio,
unde constituitur et denominatur. Sed religio principaliter
et immediate est in perfectione interiori hominis in ordine ad

Deum (32 et seqq.). Iste ergo est finis principalis et imme-
diatus societatis religiosae.

