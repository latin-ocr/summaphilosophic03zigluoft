uu· 11. ne izi-:timont mrmuom 147

amat, sic-ut conscientia testatur. — Hallucinatur autem
Kant. Nam 1⁰ non distinguit amorem comprehensivum ab
amore adhaesivo3 20 errat cum asserit Deum esse ens extra
omnem rationis nostrae investigationem, cum demonstrative
nobis cognita sint ejus existentia variaque attributa, ut in
theologia naturali ostendimuS‚ et divina insuper revelatione
edocemur, ut supra dictum est: 3⁰ errat quoque dicendo
Deum esse invisibilem: est enim Deus invisibilis sensui,
sicut sensui invisibilis est anima humana: non autem est
invisibilis intellectui. Unde sicut anima amat seipsam visi-
bilem oculo mentis, ita et potest Deum amare, qui splendi—
dissime affulget eidem mentis nostrae oculo.

VIII. Imo homo strictissimo religionis officio tenetur neum
diligere super omnia. Etenim religio, ut saepe dictum est,
importat ordinem dependentiae hominis ad Deum, et conse-
quenter ordinem dependentiae intellectus et voluntatis.
Atqui ordo intellectus importat quod Deo summo Vero
maxime adhaereat. Ergo et ordo voluntatis importat quod
Deo summo Bono maxime adhaereat: quae adhaesio in volun-
tate amor est. — Quod etiam magis confirmatur ex ratione
ultimi finis. Etenim de ratione ultimi finis est, ut ipse dili-
gatur propter se, cetera autem propter ipsum (3, Ι). Atqui
Deus est ultimus finis humanae vitae (6 11). Ergo strictissimo
religionis officio homo tenetur diligere Deum super omnia,
cetera vero propter ipsum Deum.

IX. corollarium. Ergo non est recta voluntas humana
volens aliquod particulare bonurn, nisi illud bonun referat
in Deum. Ex fine enim (qui Deus est) sumitur quasi ratio
formalis volendi illud quod est ad finem. Unde ad hoc quod
aliquis recta voluntate velit aliquod particulare bonum,
oportet quod illud particulare honum sit volitum materia-
liter, bonum autem divinum sit volitum formaliter. - Atta-
men non requiritur quod aliquis semper cogitet de Deo
quandocumque aliquid appetit vel operatur3 sed virtus
primae intentionis, quae est respectu Dei, nt ultimi finis,
debet manere in quolibet appetitu quuscumque rei, etiarnsi
de Deo actu non cogitetur3 sicut qui vadit per viam non
semper in quolibet passu cogitat de fine, attamen in quolibet
passu est intentio finis. -- 1-11. Qu. xlx, Art. X. et Qu. 1.
Artic. vl, ad 3.

