244 sus numm. mn. u. cn. 11. nr: SOCIETATE ειν. m sn srncnn

cutioni mandari debent nempe, fidel itas, fortitudo, humanitas.

fidelitas, qua lex nempe applicatur secundum ejusdem
praescripta, ut Legislatoris intentio in ea promulganda ple-
num sortiatur effectum. Hinc quia lex pro omnibus fertur,
omnibus eodem modo applicanda est sine personarum
acceptione. — Hoc autem non impedit quominus Princeps,
ut legislator, possit in aliquo casu determinatam personam
ab observantia legis suae dispensare3 sed tamen, ne haec
dispensatio sit arbitraria et consequenter despotica, debet
duplici conditione legitimari : 1· ut dispensatio in casu de-
terminato magis vergat in bonum commune quam legis
executio; 2· ut dispensatio non cedat in laesionem justitiae
alteri debitae3 quam justitiam Princeps et quidem primus
tenetur servare. — Adest etiam casus dispensationis a lege,
quoe proprie non est dispensatio, sed interpretatio, seu ut
vulgo dicitur Epikia3 et est quando ex observantia legis
sequeretur malum, quod moraliter certum est a Legislatore
velle evitari. Hoc enim in casu lex non observatur, ut.
intentio Legislatoris magis attendatur. Sed de his ad mora-
listas.

Fortitudo. Quando enim homines probi ac justi inveniun-
tur, legibus obediunt amore3 at in societate pravi etiam
homines sunt, qui licentiam cum libertate confundentes,
legibus obedire detrectant. Vi ergo coercitiva debet esse mu-
nita executiva potestas, ut improbi cives vi faciant, quod
amore facere recusant: secus bonum commune propter
eorum improbitatem periret, et nisi vi adigerentur ad legis
observantiam, melior quam proborum hominum esset
eorum conditio. Unde Paulus Roman. XIII, v. 3 et {seqq
ait: ‹ Principes non sunt timori boni operis, sed mali. Vis
autem non timere potestatem ⁴? Bonum fac, et habebis lau-
dem ex illa: Dei enim minister est tibi in bonum. Si autem
malum feceris, time ε non enim sine causa gladium portat.
Dei enim minister est: vindex in iram ei qui malum agit.
Ideoque necessitate subditi estote. ι

Humanitas. Etenim lex hominibus imponitur libertate
praeditis in agendo. Quamvis ergo ex una parte justitia exi-
gat ut manu veluti ferrea legum observantia procuretur, ex
altera parte non timor sicut in bestiis sed amor excitandus
est in hominibus quoad ipsarum legum observantiam, ne
executio crudeliS‚ odibilem reddat ipsam legem. Etenim mi·
sericordia quidem stultitia est sine justitia; sed justitia sine

