uir. xv. ns rom-ruz maistin-wa eivms merorum-ris 241

sapientibus legibus instituatur. Sicut enim homo nihil bene
agere potest nisi praesupposita suarum partium unitate, ita
hominum multitudo, pacis unitate carens, dum impugnat
seipsam, impeditur a bene agendo. Est autem pax tranquil-
litas ordinis, qui sine virtute, qua bene vivitur, inter mo-
rales personas ne mente quidem concipi potest. Igitur leges
politicae in antecessum debent esse honestae; - 20 ut multi-
tudo vinculo pacis unita dirigatur ab bene agendum. Sicut
enim per honestam legislationem unitas socialis resultat, ita
nonnisi per honestatem legis et per operationem secundum
virtutem conservari instituta unitas potest; — 3⁰ ut neces-
sariorum ad vivendum adsit sufficiens copia ε nam et usus
corporalium bonorum plurimum confert ad actum virtutis
in individuo, et consequenter multo magis in civitate. Unde
officium Legislatoris est sapientes leges ferre, quibus his
sufficientibus bonis corporalibus cives non fraudentur. Hoc
autem fieri nequit, nisi populorum conditiones probe dignos-
cantur. Consequenter ordinationes sociales tales sint, ut
Provinciae supremo Regimini necessitates Civitatum, et Fa-
miliae necessitates proprias Civitatibus seu Municipiis valeant
manii'estare : nec quidquam statuatur quod in emolumen-
tum cedat unius partis socialis cum detrimento alterius : ut
enim sapienter ratiocinatur Angelicus Contra impugnantes
religionem, Cap. 111,post med„ in respons, ad 4: ‹ Cum per-
fectio totius consistat in partium adunatione, illud toti non
expedit, in quo partes convenire non possunt, quia hoc per-
fectioni totius repugnat3 unde et ordinationes quae in repu-
blica statuuntur tales debent esse, quae omnibus qui ad
rempublicam pertinent, coaptentur. » Quia vero bona ex·
terna sufficienter provideri non possunt, nisi diversi di-
versis officiis incumbant atque actibus, ab his exercendis
cives Legislator insipientibus legibus non retrahat, sed ratio-
nalem libertatem omnibus concedat, et foveat.

Conservatio bonoe vitoe institutoe. ‹ Sunt autem tria, inquit
S. Thomas in 1 de Reyimine Principum, Cap. XV, quibus
bonum publicum permanere non sinitur3 quorum quidem
'inum est a natura proveniens. Non enim bonum multitu-
tinis ad unum tantum tempus institui debet, sed ut sit
quodammodo perpetuum. Homines autem cum sint mor-
tales, in perpetuum durare non possunt. Nec dum vivunt,
semper sunt in eodem vigore, quia multis variationibus
humana vita subjicitur, et sic non ‘sunt homines ad eadem

