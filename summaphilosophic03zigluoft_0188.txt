{78 JL'S NATURAE. Lm. 1. CAP. lv. DE OFF· [1011. ERGA Amos

tione delectandi3 sive sit officiosum, videlicet cum intentione
juvandi. Probatur. Actus cadens super indebitam materiam, ³
est per se et intrinsece malus. Atqui mendacium est actus
moralis cadens voluntarie super indebitam materiam : cum
enim voces naturaliter sint signa actionum internarum, in-
naturale est et indebitum quod voluntarie assumantur ad
significandum id quod in mente non habetur. Ergo menda-
cium est per se et intrinsece malum; et ideo in nullo casu
est licitum. - Quod etiam confirmatur considerando men-
dacium, quantum ad id quod sequitur per se ad mendacium,
nempe error in mente audientis. Nam si voluntarie errare
est ponere actionem contrariam naturae rationali et ideo in-
trinsece malam, ita et voluntarie esse causam erroris. Atqui
mendacium per se ordinatur ad causandum errorem in al-
tero :nam mendax habet animum dicendi falsum3 ergo
actio ejus, seu mendacium est per se ordinatum ad fallen-
dum 2 et non est nisi per accidens si error non producatur
in animo audientis. Ergo mendacium est per se et intrin-
sece malum — 11—11‚ Qu. CX, Artic. 111. corp. et ad 4. — De
rationibus autem Grotii nihil addere necesse est, cum omnes
nitantur salsa definitione mendacii3 et hac etiam data con·
fundit id quod est per se in mendacio, nempe ordinatio ad
fallendum, cum eo quod est per accidens, nempe salsitas con·
secuta vel non consecuta in animo audientis. Res autem
considerantur perse, non per accidens.

VIII. corollarium. Intentio autem dicendi falsum, seu sal-
lendi, potest esse tum in verbis tum in factis. Consequenter
illicitum est mentiri tum verbis tum factis. Mendacium au-
tem in exteriorum signis factorum consistens, proprius di-
citur simulatio. - Idem dicendum est de hypocrisi, quae est
simulatio qua quis vult videri quod non est, seu simulat
personam alterius; sicut cum peccator simulat personam
justi. — 11-11, Qu. CXI, Artic. I et 11.

IX. Alia officia hominis in hominem. Relate vero ad alia
officia nostra erga proximum nostrum, non est necessarium
ut aliquid addamus. Satis enim apparent ex his quae de officiis
hominis erga seipsum disseruimus Artic. 36 et 37 ε quibus si
addas principia quibus nostra reguntur officia erga alios,
nullo negotio deprehenditur ad quid et ad quantum tenea-
mur, sive officio perfecto, sive imperfecto.

